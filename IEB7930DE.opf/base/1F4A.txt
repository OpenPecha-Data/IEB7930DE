varṇārhavarṇastotra
----------
kṣetrākṣetrānabhijñena    śrutimātrānusāriṇā | yad avarṇārhavarṇā me    purā mand(e)na bhāṣitāḥ || 1
tasya vākpaṅkalepasya    prakṣālanam idaṃ mayā | jaṅgamaṃ puṇyatīrthaṃ tvām    ārabhyārabhyate mu(ne || 2)
mohāndhenāparāddhaṃ vā    yan mayā vararāśiṣu | tasyedaṃ pāpmano me ’stu    pavitram aghamarṣaṇam || 3
ā nirodhād anapagaṃ vākkarmadvayam astu me | tavaiva vacanaṃ yac ca tvadguṇāpaśrayaṃ ca yat || 4
etad ev(a) bruvan brūyāṃ    vāgbhedo vā na me bhavet | etāvad dhi kathāsāram    ato ’nyat kākavāśitam || 5
tvaddharmād eva te sāmyaṃ    tvatta eva ca labhyate | na gāhant(e ta)to ’nye tu    sarvadharmās tavāntike || 6
āmukhā buddhadharmāś cet    sarvoparicarāḥ kṛtā<ḥ | bhavanti yāti śeṣaṃ ca    vastv avaskaratām iva || 7
na te ’sti sadṛśaḥ kaś cid    adhike vākpatho ’sti kaḥ | alpāntarāvakṛṣṭo ’pi    na te kaś cana vidyate || 8
sa kenopanayāmi tvānupaneyo ’si nāyaka | hṛtopamāvakāśāya    namo ’stv anupamāya te || 9
vimuktisāmānyagatais tato ’nyair api pudgalaiḥ | tavā tulair buddhadharmair antaraṃ sumahāntaram || 10
ko hi sauṣiryasāmānyāt    kevalād aviśeṣavit | romakūpāṇukacchidreṇākāśaṃ pratibimbayet || 11
kaḥ saṃkhyāsyaty asaṃkhyeyān    ko ’prameyān pramāsyati | na hi saṃkhyāprabhāvābhyāṃ    vyavasthāsti guṇe(ṣu te) || 12
na tṛptim adhigacchāmi    nāntaṃ suca(r)it(a)sya te | paribhramann aparyante    kalpadrumavane yathā || 13
yadi tāthāgatā dharmāḥ    syur ime sanidarśanāḥ | nākāśe ’py avakāśaḥ syād    guṇānāṃ te guṇārṇava || 14
tvaddharmasenāpatinā    sarvaśrāvakaketunā | ānuttaryānuvādena    sākṣāt tvām upatiṣṭhatā || 15
vyākhyātam anuyuktena    buddhadharmajñatāṃ prati | neti vyāharatā buddhadharmagāmbhīryam avyayam || 16
yadi te ’pi mahānāgās    tvayi vyāhataśaktayaḥ | mādṛś(a)syāvakāśāśā    kā bhavāvaskarakrime<ḥ || 17
tvayaiva tu mahāsāla    nāmitābhyo ’nukampayā | jano ’yaṃ gu(ṇaśā)khābhyaḥ    kiṃ cid evāvalambate || 18
mahāmeghaughamuktānāṃ    grīṣmoṣmātāpito ’pi saḥ | kiyat saliladhārāṇāṃ    piban pāsyati cātakaḥ || 19
catasro ’pi mahānadyaḥ    sravantyo ’navataptataḥ | nainaṃ glapayituṃ śaktāḥ    prāg evānye parisravāḥ || 20
na ca nāpūryate loko    na kṣ(ayaṃ) yānti cākarāḥ | tvadguṇapracaye nātha    saiva naḥ saṃpradhāraṇā || 21
pracīya guṇapuṣpāṇi    tvanmatād eva yatn(ataḥ) | phullaṃ tvāvakariṣyāmi    taruṃ svakusumair iva || 22
svaratnair ākaram iva    svadhātubhir ivācalam | candanaṃ svaraseneva    saraḥ svajalajair iva || 23
guṇais tvābhyarcayiṣyāmi    tvanmatād eva nirhṛtaiḥ | svanirvāntena hemneva    kāñcanaṣṭhīvinaṃ maṇim || 24
na copayogaṃ sakalā śaśiprabhā    prayāti viṣvakprasṛtā nabhastalāt | na (- v - -)pratipātabo( v - v - v - - v v - v - v - || 25)
(tathā) ca nāmeya( v - v )saṃpado    munīndravarṇārnavapāram asti te | ( v - v - - v v - v - v - )    jano na neṣṭena (phale)na yujyate || 26
(-)caḥ (s)āphalyaṃ janm(a - - )pasāraṃ    mārgo nirdvandvaḥ svarbh( v - - v - - |) śraddhādīnāṃ (- - v - - v - -    - - - )ś cāto buddhavarṇānuvādaḥ || 27
buddhastotragranthanavyāpṛtānāṃ bhaktiprahveṣv indriyeṣu dravatsu | ekaikasmiṃ yaḥ kṣaṇe dharmavego nāsarvajñas taṃ pramātuṃ samarthaḥ || 28
satyāṃ śaktau cañcalāyāṃ pravṛttau    saṃpadyogasyāsya cātyadbhutatvāt | yeṣām asyāṃ nābhiyogaḥ kriyāyāṃ    kā nāmānyā vañcanātaḥ paraṃ syāt || 29
varṇārhavarṇe buddhastotre aśakyastavo nāma prathamaḥ paricchedaḥ 1 ||
yathaivāvekṣitas te ’haṃ    tvadbhaktipravaṇendriyaḥ | tiṣṭhatā karuṇārdreṇa    buddha bauddhena cakṣuṣā || 1
tām evātmagatāṃ te ’ham    āmukhībhāvayan dayām | sākṣād iva karomy eṣa    namo’rhāya namo ’stu te || 2
asarvavit sarvavidaṃ    kaḥ kathaṃ tvāvabhotsyate | svayaṃviditamāhātmyavistarā(ya namo ’stu te) || 3
ayam evaṃvidhaś cāsīty    agatir mādṛśa(sya) sā | yaś cāsi yādṛś(a)ś cāsi    tādṛśāya namo ’stu te || 4
yādṛś(x x) svayaṃ nātha    yādṛśās tvādṛśā ji(nāḥ | x x x x v - - x    tādṛśāya namo ’stu) te || 5
yathā vetsy ātmanātmānaṃ    yath(ā tv)ā tvādṛśā vi(duḥ | yathā x x v - - x    tādṛśāya namo) ’stu te || 6
(ya)thā te svayam evātmā    guṇair daśabalādibhiḥ | āviṣkṛtā karuṇayā    tādṛśāya namo ’stu te || 7
ata evābhinirhṛtya    tvadguṇākarasāratām | yathāśakti kariṣyāma    ita ūrdhvaṃ namo ’stu te || 8
namo ’rhate namas te ’stu    namas te ’stu namo’rhate | namo namo namas te ’stu    namas te ’stu namo ’rha te || 9
namaḥ saṃbuddharatnāya    dharma(ratna v - v x | saṃgha)ratnākarāyāstu    triratnasamavāyine || 10
rūparatnātmabhāvāya    cittaratnāntarātmane | dharmaratnākarāyāstu    sarvaratnāya te namaḥ || 11
sarvaratnāgrabhūt(āya    sarva)ratnābhibhāvine | sarvaratnākarāyāstu    bhūtarat(n)āya te namaḥ || 12
namas te rūparatnāya    cittara(tnā)ya te nama(ḥ | namas) te dharmaratnāya    sarvaratnāya te namaḥ || 13
anatāya namas tubhyaṃ    namaskārārhate ’rhate | bhāvato ’stu bhavābhāvabhāvanābhāvitātmane || 14
anatikramaṇīyāya    saṃpatparyantavartine | anuttarāya śramaṇamaryādāya namo ’stu te || 15
sarvākāropapannāya    sarvaśobhābhibhāvine | sarvarturamaṇīyāya    buddhapadmāya te nama<ḥ || 16
suvarṇāya sugandhāya    darśanīya( v - v x | saṃ)buddhapuṇḍarīkāya    phullāyāmlāyine namaḥ || 17
praśrabdhisukhamaṇḍasya    ni(kā)m(aṃ) sparśalābhine | (x -)ṣ. tāya śramaṇasukumārāya te nama<ḥ || 18
śrama(sā)phal(ya)sāk(a)l(ya)m    anuprāptāya naiṣṭhikam | satsamākhyāpra(t)i(jñāya)    śramaṇāya namo ’stu te || 19
uṣitabrahmacaryāya    vedaved(āṅgavedine) | vidyācaraṇaśuddhāya    brāhmaṇāya namo ’stu te || 20
asaṃhāryāryadharmāya    puraskāryāryakarmaṇe | āryāya kṛtakāryāya    lokācāryāya te namaḥ || 21
tapovratasamādānapavitrīkṛtacetase | niṣṇātasarvapāpāya    snātakāya namo ’stu te || 22
agryādhipatyaprāptāya    sarvasatvābhibhāvine | vighuṣṭasiṃhanādāya    nṛsiṃhāya namo ’stu te || 23
mahāpadāvadānāya    saddharmoccaniṣeviṇe | sarvāraditadharmāya    mahānāgāya te namaḥ || 24
aviṣahyāṃ tvadanyena    dharmatotkṛṣṭagauravām | dhuram udyamya yātāya    lokadhuryāya te namaḥ || 25
sūr(a)t(āya su)dāntāya    kṣamāyāvyaṅgamūrtaye | javavarṇabalopetāyājāneyāya te namaḥ || 26
diktīrthagocarajñāy(a)    dhīrāyājihmagāmine | ṛṣabhāyārṣabhaṃ sthānam    anuprāpt(ā)ya te na(maḥ || 2)7
damathopāya(sā)kalyakuśalāyākilāsine | namaḥ puruṣadamyānāṃ    sārathipravarāya te || (28)
bhavyo (’p)i (x v - -).i    nānyatra tava śāsanāt | yad (a)taḥ sakalabrahmacaryabhūtāya te nam(aḥ || 29)
(samya)ksuparipūrṇatvāt    sarvāsāṃ guṇasaṃpadām | pr(atipraśrabdhakuśa)ladharmacch(a)ndāya te namaḥ || 30
(susa)māptātm(akāryā)ya    parakāryābhiyogine | saddharmāmṛtatṛptāya    t.( x )rāya namo (’stu te || 31)
(x x ap)ārimaṃ (t)īr(am    a)nekabhayabhairavam | samuttīrṇamahaughāya    pāragā(ya) namo (’stu te || 32)
(sar)v(a)kl(e)śā(maya)ghnāya sarvaśalyāpahāriṇe | siddhavi(d)y(ā)dharāyāstu bhiṣakśreṣṭhāya te namaḥ || 33
sada(sanmārga)viduṣe    śāntadikpratipādine | yogakṣemavibhāhāya    sārthavāhāya te nama<ḥ || 34
ni(tyā)po(ḍhā)ndhakārāya    nityonmiṣitacakṣuṣe | nityā(saṃmoṣa)dharmāya    suvibuddhāya te namaḥ || 35
nirdhautamal(apaṅkā)ya    saddharmāmbhasi nirmale | a(t)y(a)nt(a)vy(avadātā)ya    nirmalāya namo ’stu te || 36
prahīṇapuṇyapāpāya    śūnyatābhā(v)i(tā)tmane | samakārāpakārāya    suviraktāya te (namaḥ || 37)
nirvāntasarvasaṃkleśavāsanāmalacetase | a(nāvṛ)tavimokṣāya    suvimuktāya te namaḥ (|| 38)
(ase)canaka(rūpā)ya    (pra)bhābhāsuramūrtaye | nam(o) ’stu sarvadṛśyānāṃ    darśanī(ya)tamāya (t)e || 39
( x x x x v - - x    ma)hāpuruṣalakṣa(ṇaiḥ | anuvyañ)janasaṃdohaiḥ    prekṣaṇīyāya te namaḥ || 40
anutt(a)rair buddhadharmair    vai(śā)radyabalādibhiḥ | (x x x x v - - x)    spṛhaṇīyāya te namaḥ || 41
bhāvanākarakaiḥ (śu)k(l)air    āryadharmair anuttaraiḥ | bhāvito(bhayakāyāya    bhāva)nīyāya te namaḥ || 42
ekāntavyavadānatvān    manovākkāyakarmaṇām | rakṣānivṛttavṛttā(ya    śu)ddhaśauc(āya) te namaḥ || 43
viratakleśajalpāya    śāntakarmāntacetase | tūṣṇīmbhāvādhi( - - x    x x)maunāya te namaḥ || 44
sukhaduḥkhair asaṃhāryacetase sthira(c)etase | sarvābhibhāvine sattvasā(rottamāya) te namaḥ || 45
(x x x x v - )tatvāt    (sa)rvākārā .r( v - v x | smṛtibuddhyor asaṃmoṣadh(arma)kāya namo ’stu te || 46
loko(ttaraguṇā)ḍhyāya    lokāmiṣavi(nāśi)ne | lokālokakarāyā(s)tu    lokanāthāya te namaḥ || (4)7
samamitrārimadhyāya sa(rvasatvahitaiṣi)ṇe | namo ’nukampakāyāstu mahākāruṇikāya te || 48
saṃpūrṇadharmasaṃjñāya    sarvābhijñāya tāyine | kṛtajñāyākṛtajñāya    sarvajñāya namo ’stu te || 49
hatasarvāvakāśāya    cchinnapāśāya sarvaśaḥ | kṛtaprajñāvakāśāya    v(ā)ntāśāya namo ’stu te || 50
abhinandyāya vandyāya    prativandyāya yatnataḥ | acodyāyānavadyāya    traividyāya namo ’stu te || 51
ahitāpohadakṣāya    hitādhānābhiyogine | anukampaikatānāya    sanmitrāya namo ’stu te || 52
satpathābhimukhīkartuṃ    kāpathaprasṛtā(ḥ) prajā(ḥ) | nityābhiyogine bhadr(ab)ā(n)dh(a)vāya namo ’stu te || 53
na tato ’sty uttarataraṃ    padaṃ padavidāṃ vara | ya(t) padaṃ t(va)m abhijñāya    dvipadā(ṃ) śreṣṭhatāṃ gata<ḥ || 541
anuttarapadajñāya    sarvāpadapahāriṇe | apadāyānupādāya    dvipadāgrāya te namaḥ || 55
tvacchāsanam anāgamya    na kaś cit tattvam īkṣate | andhabhūtasya lokasya    cakṣurbhūtāya te namaḥ || 56
sati pradīpe saty agnau    satsu tārāmaṇīnduṣu | apūrṇa evārkam ṛte    prakāśo bhavati kṣitau || 57
tāsu cānyāsu cābhāsu    tadviśiṣṭatamāsv api | satīṣv eva nirālokaṃ    bhavati tvadṛte jagat || 58
ity avidyāndhakārograpaṭalāvṛtacetasaḥ | tamobhūtasya lokasya    jyotirbh(ū)tāya te namaḥ || 59
naivārtham arthato vetti    naivānartham anarthataḥ | avyutpannamatir dharme    vyutpattiś ca tvadāśritā || 60
prāyeṇānarthatityakṣur    arthaṃ tyajati bāliśaḥ | arthārthī cāparijñānād    anarthaṃ pratipadyate || 61
tvāṃ tu prāpya yathānyāyam    ubhayoḥ pratipadyate | tadupāyopadeṣṭṛtvād    arthabhūtāya te namaḥ || 62
sarvākāraparijñānāt    sarvajñ(e)yāvabhāsine | jñānālokak(arā)yāstu    jñāna(bhūta)ya te namaḥ || 63
te ’pi lokasya guravo    yeṣām asy aguro guruḥ | ato gurūṇām api te    gu(ra)ve gu(ra)ve namaḥ || 64
pūjayanty (ā)ptarūpatvāt    tvā santo lokapūjitāḥ | pūjyānām api pūjyāya    (na)maḥ pū(jya) v - v te) || 65
yān praśasyāḥ praśaṃsanti    tvāṃ praśaṃsanti te janāḥ | p(r)a(śa)syānām a(pi satāṃ    praśasyāya namo ’stu te || 6)6
ṛṣayas tvāṃ namasyant(i)    tvāṃ namasyanti devatāḥ | namasyānām api satāṃ    namasyāya namo ’stu te || 67
kasya tṛptir bhavej jātu    kurvāṇasya sacetasaḥ | ameyapuṇyakṣetrāya    namo(’r)hā(ya) namo ’stu te || 68
tasmān namo namas te ’stu namas te ’stu namo’rhate | avyucchinna(namo)dhāraṃ namaḥ satatam astu te || 69
sadā sadācāravidhāyine ’yine    kṣarākṣarāptapratisaṃvide vide | mahāmahāyāpratimāya te yate    namo namo’rhāya mahārhate ’rhate || 70
namo ’stu te ’nupamamanojñamūrtaye    namo ’stu te madhumadhurābhidhāyine | namo ’stu te vimalavib(u)ddhabuddhaye    namo ’stu te guṇagaṇabhāvitātmane || 71
na sarvajñā na tapovratāni    na sarvatīrthāni na maṅgalāni | kṣetrajñatābhāvitanirmalasya buddhapraṇāmasya kalāṃ spṛś(an)ti || 72
prathayati yaśo dhatte śreyo vivardhayati dyutiṃ    (kṣa)yati duritaṃ sarvaṃ sarvām arātim apohati | sugatiniyatāṃ loke nṝṇāṃ karoti saṃtatiṃ    phalati ca śivāyānte ’vaśyaṃ munīndranamaskriyā || 73
evaṃ bahuguṇaṃ matvā    matvā kāyaṃ ca bhaṅguram | buddhapraṇāmāt ko vidvān    kāyakarmānyad ācaret || 74
antarhite ’ntakanisūdanaśāsane ’smin    kaṃ satka(ri)ṣyatha vṛte tamasā samantā(t | ta)smāt tvaradhvam asamapratimānanāyāṃ    jātā(ny a)nāgatabhayāni hi sāṃpratāni || 75
varṇārha(varṇe) buddhast(o)tre mūrdhābhiṣeko nāma dvitīyaḥ paricchedaḥ 2 ||
ādityabandhum ādityabhābhāsurataradyutim | pravaraṃ sarvavandyānāṃ    vande tvā vand(ya)vanditam || 1
mahāba(la)ṃ ma(h)ā(vīraṃ mahā)bhijñaṃ maharddhikam | mahāh(avamaheṣvā)saṃ mahaye tvā mahāma(ham || 2)
pūjyapūjyatamaṃ lo(ke    lo)kapūjitapūjitam | (pūjārhaṃ pūjayāmi) tvā    pūjābhājam anuttaram || 3
āptasaṃmānamānāpyaṃ    nirmānānuśayāśayam | mānaye mānanīyaṃ tvā    nyastamānena cetasā || 4
samāsatkārasatkāraṃ    lokasatkṛtasatkṛtam | satkṛtya satkaromi tvā    satkārāvanatendriyaḥ || 5
na te ’sti sadṛśaḥ kaś cin    nābhūn na bhavitādhikaḥ | ato ’si sarvasatveṣu    samāsamasamo ’samaḥ || 6
sabhāgaḥ sarvabuddhānām    asaṃkīrṇāryavaṃśajaḥ | varṇaprajñāvabhāsābhyām avabhāsyodito diśaḥ || 7
dvātriṃśallakṣaṇavatā    vyāmābhābhāsuratviṣā | lakṣaṇānucarāśītivyañjanojjvalavarcasā || 8
vapuṣā śrīviśālena    sarvaśobhābhibhāvinā | avabhāsya sthi(to) lokān    divākara ivāparaḥ || 9
sarve sarvādhva( - dha)rmāḥ    sarvākārākarās tava | talāmalakavad buddha    buddher āyānti gocaram || 10
pṛthag ekatvanānātve    dharmāṇāṃ sākṣarakṣare | na te vyāhanyate bu(ddh)ir    vāyo(r gati)r ivāmbare || 11
tathā supratividdhas te    dharmadhātuḥ kṛtaḥ kṛtim | yac cittotpādamātreṇa    svairaṃ te sarvam ṛdhyati || 12
na te prāyogikaṃ kiṃ cit    kuśalaṃ kuśalāntaga | icchāmātrāvabaddhā te    yatrakāmāvasāyitā || 13
dharmāṇāṃ dharmasadbhāvadharmatādharmaśaktayaḥ | sahetupratyavasthānāḥ    sapratyayaphalāḥ pṛthak || 14
sadhātubhedanānātvāḥ    sāpāyopāyavistarāḥ | tvaṃ sarvāḥ sarvadharmajña    sarvathāvaiṣi nāparaḥ || 15
sutiraskṛtam apy āviḥ    sudūram api te ’ntike | sugahvaram api (p)r(a)hvaṃ    sūdviddham api vāmanam || 16
sudhvāntam api sālokaṃ    sudvaidham api niścitam | sugambhīram api jñeyam    uttānottānam eva te || 17
na te janayate khedaṃ sugambhīrāpi dharmat(ā | ma)h(e)ndrasyeva nāgasya nāgakakṣyā hiraṇmayī || 18
virāga iva dharmāṇāṃ    niryāṇānām i(vāñjasaḥ | tvam agryaḥ sarva)satvānāṃ    buddhatvaṃ saṃpadām iva || 19
ako( x x v)imuktīnāṃ    yuktīn(ā)m iva (dharma)tā | sarvajñateva prajñān(ā)ṃ    t(va)m agryaḥ sarvadehinām || 20
vimu(k)tir iva śu(ddh)ī(nāṃ)    tattvānām iva śūnyatā | kṣame(va tapasām agryaḥ    sar)v(ap)r(ā)ṇabhṛtā(m a)si || 21
tvadrūpam iva (r)ūpāṇāṃ    tvaccittam iva cetasām | tvaddharma i(va dharmāṇā)m    agryaḥ prāṇabhṛtām asi || 22
varṇārh(avarṇe buddhastotre sarvajñatāsiddhir nāma tṛtīyaḥ pa)ricchedaḥ 3 ||
tvam eka e(ka - - x    sarvadharmāva)bhāsinā | sarvākārāvabo(dhena    x x x x v - v x || 1)
( x x x x v - - x    x x x x v )m āvṛtam | tato ’nye(ṣ)āṃ ( v - - x    jñeyam evāti)ricyate || 2
asmād idam idaṃ nā(s)m(ād dhetu)pratyayataḥ phalam | tvaṃ s(th)ā(nāsthāna - - x kā)r(tsny)enāvaiṣi nāparaḥ || 3
karmadharmasamādāna(vipākaṃ x v - v x |) tvaṃ sarvabhaumikaṃ sarvaṃ    sarvathā(vaiṣi nāparaḥ || 4)
(sasaṃkleśavyavasth)ānavyavadānāḥ sagahvarā(ḥ | tav)ai(v)aika(sya - - x    x x x yo)gabhūmayaḥ || 5
parāparatvam akṣāṇāṃ    mṛdumadhyādhimātraśaḥ | aṃśāṃśabhedaśo ’nantyaṃ    na tvadanyo ’vagacchati || 6
s(aṃ)sy(anda)n(t)e yad anyonyaṃ    yad (yā)nti visabhāgatām | tvam eko vetsi tāṃ kṛtsnāṃ    nṛṇāṃ nānādhimuktitām || 7
nānādhātum imaṃ lokaṃ    dhātunānātvabhedaśaḥ | (tvam eko dhātunānā)tv(a)s(ā)kalyaṃ vetsi nāparaḥ || 8
hetupratyayavaicitryā(d    abhi)nirvṛt(t)icitratām | tv(aṃ) sarvāṃ vetsi sarvatragāminīpratipadbal(ā)t || 9
yad anādau bhave vṛttam    (a)p(a)ryante ca vartsyati | pratyakṣa iva te tatra    vartate jñānadarśa(nam || 10)
s(a)mudāgamato lo(kam    x x x x v - v x | x x x x v - - x    x x x x v - v )si || 11
savāsanāvaraṇatā    tathā te ’nt(a)rhitā y(athā | x x x x v - - x    x x x x v - v x || 12)
idaṃ vastv aparijñātam    asya kleś(a)s(ya vāsanā | x x x x v - - x )    prāptaṃ padam idaṃ (t)v(a)yā || 13
ye vibandhās tvayā proktā    niya(taṃ te vibadhnate |) tad eva caikaṃ niryāṇaṃ    yo mārgo deśitas tvayā || 14
te nālam antarāyāya    sa na niryāsyatīti vā | na parākṣepaleśāṃśasaṃbhavo ’py atra vidyate || 15
na te ’sty avijitaṃ jayyaṃ    na jñeyam avibhāvitam | sarvajñaḥ sarvavijayī    tvam eveśvara nāparaḥ || 16
balavān na bibhetīti    yuktaṃ yad asi nirvyathaḥ | yan nerayasi kaṃ cit tu    satyāṃ śaktau tad adbhutam || 17
vinayopāyamātraṃ tan    na sā balavi( - v x | (ya)n mith(y)āmā(na°) - - x    x x x x v )saṃ madāt || 18
jitaṃ balavatā sarvam    iti loke yad ucyate | avivādaḥ sa( - - x    x x x x v - v x || 19)
( x x x x v - - x    x x co)dayituṃ ( v x | ac)odyaś (c)āna(vadyaś ca)    kṣemaprāpto ’si nāyaka || 20
ca( x x x v - - x    x x x x )n rataś ca saḥ | caturṣu paripūrṇ(eṣu    x x x x v .)ādyase || 21
sa(r)v(a)trāvyā(ha)t(amati)ḥ    sarvatropasthitasmṛtiḥ | sarvatrasam(akāruṇyaḥ    x x x x v )mānasaḥ || 22
sa(r)v(aj)ñ(eya v - - x)ḥ    sarvanirvāntavā(sa)naḥ | sarvāntarāyāntaravit    sarvaniryāṇakovi(daḥ || 23)
(sa)rvasaṃkleśavaicitryaprati( x x v - v x | ( x x x x v - - x    prati)pakṣaviśāradam || 24
tvām apy āsādya vaktā(raḥ x x x x v bā)liśaḥ | tat.(x x v - - x x x x x v - v x || 25)
(ta)t tad āvaraṇaṃ nāma    tan tan nivaraṇaṃ param | tvadvā( x x v - - x    x x x x v - v x ||) 26
(varṇārhavarṇe buddhastotre balavaiśā)radyastavo nāma caturthaḥ paricchedaḥ 4 ||
( x x x x v - - x    x x x x v - v x | ( x x x x v - - x    x x x x v - v x )m || 1
śrutvā(d)īnava(yu)ktāni    (ya)thā vākyāni te mu(ne | x x x x v - - x    x x x x v - v x || 2)1
( x x x x v - - x    x x x x v - v x | ( x x x x v - - x    x x )t. v. vacas tava || 3
pa( x x x v - - )nnam    agādhāpāram arth( v x | ( x x x x v - - x )    kim adbhutataraṃ t(ataḥ ||) 4
( x x paryā)yanānātve    yuktasa(ṃ)syandan( - v x | x x x puna)ruktaṃ ca    vacas te v(adatāṃ va)ra || 5
cat(uḥ)s(th)itiguṇopetaṃ    caturvyāka(raṇāśritam | ar)th(e) cādvayavaipākyaṃ    vāky(a)ṃ t(e) vadatā(ṃ) v(a)r(a) || 6
kva cid( x x v - - x    x x x x v - v x | x x x x v - - x    x x x x v - v x || 7)
(dha)rmatattvasamākhyānād    avivādapadāśrayam | nyāyopapattis( - - x    x x x x v - v x || 8)
( x x x x v - - x    x x x x v - v x | sat)yadvayāviruddhatvād    yogavāhi vacas tava || 9
araṇaikāntamadhuraṃ    saraṇaikāntaniṣṭhuram | na ca mādhuryanaiṣṭhuryadoṣayuktaṃ vacas tava || 10
vyavadānānukūlaṃ ca    tatpakṣapatitaṃ na (ca | )saṃkleśapratyanīkaṃ ca    niramarṣaṃ ca te vacaḥ || (11)
(nindāpa)daśatākīrṇaṃ    na (cā)padhyānadoṣavat | praśaṃsāvacanāḍhyaṃ ca    na ca kva cana niśritam || 12
prakṣepāpanayāpe(taṃ    sa)māsavyā(sa - v )ca | vim(a)r(śa)ram(a)ṇ(ī)y(a)ṃ ca na ca nāpāta(bha)d(ra)kam || 13
susaṃgītam asaṃsaktaṃ    b(a)hu cāpetaphalgu (ca | x x x x v .)ārthaṃ ca    bahvāścaryam idaṃ vacaḥ || 14
hā(r)i cārañ(ja)nīyaṃ ca    dīptam a(p)r(a)t(i)ghāti (ca |) vyāp(i) c(ā)khal(a)gamya(ṃ) c(a)    tava vāca(spa)te (vacaḥ || 15)
( x x x x v - - x sveda)m āpādayaty api | stambha(yaty api gātrā)ṇi vepathuṃ janayaty api || 16
samvejayaty apy a(marān x x x x v - v x | ṣaḍvikā)ram api svasthām    ākam(payati - v x || 17)
anādikālaprahatā    vivartayati dehinām | pra(kṛtīḥ x v - - x    x x x x v - v x || 18)
( x x x x v - - x    x x x x )mano nṛṇām | |satāṃ tu nyāyavṛttānām    amṛtene(va varṣati | | 19)
( x x x x v - - x    x x x x v - v x | x x x x v - - x)    t(a)tkarasyāmṛtāyate || 20
kim adbhutatara(ṃ) tasmāt    kim ā( x x v - v x | x x x x v - - x    x x x x v - v x || 21)
( x x x x v - - x    a)nekeva ca lakṣyate | madauddeśikam evait(a)d    iti sarvo ’va(gacchati || 22)
( x x x x v - - x    x x x a)nuva(r)tate | anuvy( x x v - - x    x x x x v - )tarāḥ || 23
saṃkleśavyavadāne(ṣu    x x x x v - v x | x x x x v )yoktā vā    tadvān (.)t( x v - v x || 24)
( x x x )m upapannārtha(ṃ)    śrutvaiva sanarāmaraḥ | pṛthak pracali(taḥ - x    x x x x v )lendrava(t) || 25
( x x x x v - - x    sa)rvāsv eva prav(ṛ)t(t)iṣu | bhinnāsūccāvacatvena    kaḥ svit ka(rtā bhaviṣya)ti || 26
svātantrye sati k(ar)t(ā) syāt    kva cit tac ca na yujyate | ity u(ktaḥ x v - - x    x x x x v )yas tvayā || 27
ayaṃ sa śūnyatāsiṃhanādāspho(ṭ)i(tadundu)bhiḥ | dharmaḥ sadevake loke    ( x x x x v - v x || 2)8
yenāvabhāsite loke    prabhayeva vivasvataḥ | gatam aty(a)nt(a)daurbhāgyaṃ    tato ’nyat sarvavāṅmay(am || 29)
(varṇārhavarṇe) buddhastotre vāgviśuddhir nāma pañcamaḥ paricchedaḥ 5 ||
(sarva)dh(a)rmā anātmānaḥ    kṣaṇikaṃ sarvasaṃskṛta(m) | śāntaṃ nirvāṇam ity eṣā    dharmamudrā trilakṣaṇā || (1)
(aga)myā sarvavādānām    abhedya sthāpitā tvayā | ba( x x )ktvā hi ko lokasvabhāvam ativartsyati || 2
ka itītikayā vāde    kṛta .r. ka( v - v x |) t(a)thatām anyathā kartuṃ    śaktaḥ śītām ivoṣṇatām || 3
apy evāpratighe vyomni    kaś cid utpādayed vraṇam | na tv asyāṃ dharmamu(drā)yāṃ    sahadharmeṇa kaś cana || 4
tac caitat kṛṣṇamahatoḥ    prasiddham apadeśayoḥ | tavaiva dharmatattvajña    vāde nānyasya vādin(aḥ || 5)
(vivā)dapatite loke    pṛthagdṛṣṭivyapāśrayāt | avivādapadasthānam    ekas tvam avabuddhavān || 6
paśyan rūpāṇi cakṣuṣmān    andheṣu vivadatsv api | yathā vivādaṃ nopaiti    saiva bālais tavopamā || 7
na dharmavādino vādas    tavāsti saha kena cit | sadvāditvān na vidvadbhir    nāvidvadbhir anādarāt || 8
anābhāsaṃ gatāḥ kāmā    dṛṣṭijālaṃ pradālitam | athāmūlaḥ kutomūlo    vivādas (t)e (bha)viṣyati || 9
kiṃ dhīrā vivadiṣyanti tvādṛśā jitakāśinaḥ | ko vivādaḥ sahasrāṃśoḥ śavena tamasā saha || 10
prativ(ātaṃ ra)jo yāti parā(x v - v x | na) vādās tvayi rohanti kaśāghātā ivāmbare || 11
pra(jña)p(t)ipatito lokas    (tva)ṃ yathābh(ūtag)ocaraḥ | ato viparyāsaga(tair    bahu)bhir na sameti te || 12
vitathābhiniviṣṭānāṃ    tvayānabhinive(śinā) | aya( x x v - - x    x x )s(a)ṃsyandanā kutaḥ || 13
āsādayanto bālās tvā    nāthaṃ hita( v - v x )m | anāsādyam avijñānāt    kṣiṇvanty ātmānam ātmanā || 14
varam ātmātmanāk(ṣ)iptā    jvālāmālākule tale | durāsadā(.)u( - - x    x x )cāsāditā jināḥ ||15
vādenākalayitvā tvā    pratyāhū(tāḥ v - v x | x x x x v - - x    śaṅ)kugāḍhāḍḍitā iva || 1(6)
(bhagnā)su vādidaṃṣ(ṭ)rāsu    sātyake sadasi tvayā | patitānīva śṛṅgāni    sa(r)v(eṣāṃ para)vād(i)nām || 17
(x x x x nivar)tante    saṃsīdanty apare ’bhitaḥ | a(pa)r(e) saṃnatiṃ yānti    tvāṃ prāpya paravādinaḥ || 18
saddharmāmṛtadhārābhir    abhivṛṣṭās tvayāpa(r)e | ārādhayanti sad(dharmaṃ    saṃpan)n(a)samudāgamāḥ || 19
hā tamasvini durmūḍhe    hā jāli(ni v - v - x | hā)h(aṃ)k(ā)ra vṛthākāra    hā nātha ka(ruṇātmaka) || 20
ebhis tribhir asaddharmair    idam ākulitaṃ jagat | srotasā viṣameṇeva    tvanmatād apakṛṣyate || 21
ato mūlāḥ pratāyante    dṛṣṭidvaidhāpathādayaḥ | sarvopakleśasaṃkleśāḥ    pṛthaṅ (m)ārgāntarāyikāḥ || 22
na tvaddharmarasābhijñaḥ paravādeṣu sajjate | kalaviṅkarutābhijño vāyasānāṃ ruteṣv iva || 23
dharmavyājam upetyāpi    ye te vāggocaraṃ gatāḥ | tad uṣṭramadhutāṃ teṣāṃ    gataṃ yatkiṃcanāśinām || 24
ṛtaṃ gamakam anvartham    āśayānuguṇaṃ mitam | saprātihāryam ekāntamahāsāmarthy(a)m a(v)y(a)yam || (25)
s(ā)ravat sārarasavat    paryāyavad u(pāyavat | )paripūrṇam asaṃkī(rṇa)m    ojasvi ca yaśasvi ca || 26
ko ’sāv evaṃguṇ(- - x    x .)r(.)ya vacanaṃ tava | tadviparyayapūtīni    paravākyāni gan( v x || 27)
s(u)khaṃ vā yadi vā duḥkhaṃ    y(. x x x v - v x | pa)rivarjyaṃ tad ity uktaṃ    pratiṣevyaṃ viparyayāt || 28
itīṣṭāniṣṭasevāyā(ṃ)    tavānekāṃśavādina(ḥ | (pada)vīm anuyāsyanti    katham ekāṃśavādinaḥ || 29
idamarthikatā ye(yam    x x .)kār(.)ṃ p(r)ati tvayā | deśitā saiva sīmālaṃ    tvadvādaparavādayoḥ || 30
na viṣāmṛtayor evaṃ    na prakāśāndhakārayoḥ | prakṛṣṭam antaraṃ yadvat    tvadvādap(aravāda)y(o)ḥ || 3(1)
na sva(r)g(ā)p(ā)yayor evaṃ    na sudhāpūtimuktayoḥ | vidūram antaraṃ yad(v)at    tvadvādap(a)ravādayo(ḥ || 32)
vāgvastumātrām evāsāv    ayaṃ padapadārthavān | vyākhyātam antaraṃ tena    tvadvādaparavādayoḥ || 3(3)
(yad asti tava te)ṣāṃ ca    vādināṃ sugatāntaram | tad evoccāvac(a)tvena    tvadvādaparavādayoḥ || 34
asaṃpradhāryam evaitad    bhavamokṣāntaraṃ yathā | tad antaraṃ mahāvīra    tvadvādaparavādayoḥ || 35
yat pravṛttinivṛttyor yat    saṃkleśavyavadānayoḥ | tad eva jina nānātvaṃ    tvadvādaparavādayoḥ || 36
ihaikāntayathātattvaṃ    moṣadharmaḥ sa kevalaḥ | kim anyad astu nānātvaṃ    tvadvādaparav(ādayoḥ || 3)7
ayam ekāntakalyāṇaḥ    sa ekāntāntarāyikaḥ | vimātratāstu kāto ’nyā    tvadvādaparavādayoḥ || 38
tatra liptopaliptānām    iha śuddhir vidhīyate | etad evāntaraṃ nātha    tvadvādaparavādayoḥ || 39
asatpralāpās te sarva    idam ekaṃ subhāṣitam | dhṛtaṃ balābalaṃ tena    tvadvādaparavādayoḥ || 40
varṇārhavarṇe buddhastotre avivādastavo nāma ṣaṣṭhaḥ paricchedaḥ 6 ||
pravṛttau ca nivṛttau ca    prakṛtir jagato ’sya yā | yāṃ sarve nātivartante    pṛthag lokāḥ sadevakāḥ || 1
pratilomānulomā sā    dvidvādaśapadā tvayā | saddharmasavitar dharmasāvitrī saṃprakāśitā || 2
triṣṭup saivāṅgavaikalyād    ekasminn aupapādike | bhave yathāsvam aṅge ’ṅge    caturdhā parivartitā || 3
punaḥ saivāṅgasākalyāj    jagatī dvādaśākṣaraiḥ | pādaiḥ satyanayenaiva    pūrvavat parivartitā || 4
etat tripavaṇaṃ brahma    ye yathāvad upāsate | brahmībhavanti te brahman    brāhmaṇās tava śāsane || 5
brāhmaṇyaṃ brāhmaṇāś caiva    brāhmaṇyaphalam eva ca | brāhmaṇyārthaś ca subrahm(a)n    nānyatra tava śāsanāt || 6
na brāhmaṇyād ṛte kaś cid    brāhmaṇo nāma vidyate | na cāyam āñjaso mārgaḥ    kva cid anyatra vidya(te || 7)
(vi)dy(ācaraṇasaṃpannaṃ    brāh)m(a)ṇā brāhmaṇaṃ viduḥ | tā vidyāś car(a)ṇaṃ tac ca    nānyatra tava śāsanāt || 8
śaikṣyāśaikṣyā hi tā vidyāś caraṇaṃ ca tad āvah(a)t | na cāsyā dharmavartinyā nāmāpy anyatra vidyate || 9
bhavanti yad avakramya    sarve varṇā dvijātayaḥ | tvayā tad amṛtadvāraṃ    cirāvṛtam apāvṛtam || 10
kudṛṣṭivimatigrasto    brāhmaṇaḥ kiṃ bhaviṣyati | na ceme granthayo ’nyatra    cchidyante tvanmatād ṛte || 11
brāhmaṇā brahmaṇaḥ putrā    aurasā mukhajā iti | prasṛto lokavādo ’yaṃ    tvayi sāphalyam āgataḥ || 12
tvaṃ brahmā pratipad brāhmī    tvayi tvaṃ brāhmaṇarṣabhaḥ | praṇetā copanetā ca    tvam ṛtvik tvaṃ purohitaḥ || 13
na tvayā saṃskṛtaḥ kaś cid    bhavati brāhmaṇo ’śuciḥ | na copanīto brāhmaṇyāt    patati brāhmaṇaḥ punaḥ || 14
trīṇi brāhmaṇasatyāni    trividhaṃ brāhmalakṣaṇam | t(r)īṇi (b)r(ā)hmaṇagot(rā)ṇi    brā(hma)ṇapravarās trayaḥ || 15
na hi brāhmaṇasāmīcī    na brāhmī pratipat kva cit | na brāhmaṇ(a v - )dharmā    anyatra tava śāsa(nā)t || 16
yāva(t s)u(bhāṣitaṃ) loke    sarvaṃ tat tava śāsanāt | (sugat)ā(v)eṇikaivaiṣā    niravadyābhilāpitā || 17
ye (t)v(adan)ye tu dṛśyante    vākkarmaṇi niratyaye | sarve te sa(rva)dharmajña    (tva)tsūktavighasāśinaḥ || 18
ito bāhyeṣu yat sūktaṃ    ghuṇākṣaravad īkṣyate | tat tatrātulyajātīyaṃ    jātarūpam ivāyasi || 19
kaḥ śraddhāsyati tat tasmin    pūrvāparaparāhatam | nyastam eraṇḍagaṇḍeṣu    gośīrṣam iva candanam || 20
pākapāṇḍūni nimbeṣu    sahakāraphalāni yaḥ | śraddadhyāt tanmayānīti    sa bāhyeṣu subhāṣitam || 21
na subhāṣitaratnānām    asmil loke sadevake | malayāc candanasyeva    tvadanyatrāsti saṃbhavaḥ || 22
varṇārhavarṇe buddhastotre brahmānuvādo nāma saptamaḥ paricchedaḥ 7 ||
kadā cit karhi cid yena    yānti vikrāntagāminaḥ | tūṣṇīm alpotsukāḥ khaḍgaśṛṅgakalpāḥ svayaṃbhuvaḥ || 1
praṇāśapathabāhulyāt    tāvaddurabhisaṃbhavaḥ | tvayā nirvāṇamārgo ’sau    mahārājapathīkṛtaḥ || 2
mahānāgair iva svairam    api kṣuṇṇaḥ kumārakaiḥ | strījanenāpi yad asau    dvyaṅgulābalabuddhinā || 3
aprameyaprabhāvasya    sā buddhāveṇikasya te | deśanāprātihāryasya    vyuṣṭir vyuṣṭimatāṃ vara || 4
vividhair upadaṣṭānāṃ    saṃkleśaviṣadūṣibhiḥ | tvam āveṇikasāmānyapraipakṣāgadākaraḥ || 5
kāmarāgādidagdhānām    aśubhābhāvanādayaḥ | gadāgadavidhānena    tvayā dharmāḥ prakāśitāḥ || 6
bruvatā mārgasaṃbhārān    dharmān kuśalasāsravān | abhyantaramithobhedo    bhāvānāṃ janitas tvayā || 7
te ’py upakleśaduṣṭatvāt    sāmānyākāratāḍitāḥ | saṃtarjanolmukānīva    jñānāgnāv eva te hutāḥ || 8
prāg bodher deśitā dharmāḥ    pravṛttisukhahetavaḥ | tato bodhim anuprāpya    nivṛttisukhahetavaḥ || 9
na buddhatve ’pi te noktā    dharmāḥ kuśalasāsravāḥ | nirvāṇopaniṣattve tu    prāyeṇa pariṇāmitāḥ || 10
kās tā vipattayo yābhyas    tvayā nābhyuddhṛtaṃ jagat | kā vā saṃpattayaḥ santi    yā loko ’yaṃ na lambhitaḥ || 11
vimatigranthayaś chinnā    bhagn(ā) durdṛṣṭikaṇṭakāḥ | tṛ(ṣ)ṇāviṣalatā dagdhā    sarvaṃ krodhaviṣaṃ hatam || 12
avidyāpaṭalaṃ viddhaṃ    pātitā mānaketavaḥ | cetaḥkhilāni bhinnāni    vinibandhā vighāṭitāḥ || 13
sarve viśleṣitā granthā    ogheṣu sthāpitāḥ plavāḥ | yan mūlaṃ srotasāṃ tāni    śo(ṣi)tāni sarāṃsi te || 14
vaṅkadoṣakaṣāyāṇāṃ    nigūḍhāśayaśāyinām | saṃkleśaviṣavṛkṣāṇāṃ    mūlāny unmūlitāni te || 15
pithitāḥ kāpathāḥ sarve    viparyāsāsamañjasaḥ | amṛtaikāyanaḥ śrīmān    ṛjur vivṛta āñjasaḥ || 16
aṣṭābhyo damyadoṣebhyo nirhṛtyānye niveśitāḥ | iṣṭāṣṭāṅgopapannāsu bhadrājāneyapaṅktiṣu || 17
uddhṛtyāmedhyajāmbālāt    saṃkleśakrimisaṃkulāt | akliṣtāṣtāṅgasaṃpanne    plāvitā vimale ’mbhasi || 18
hṛtaṃ dauḥśīlyadaurgandhyaṃ    dattaṃ śīlānulepanam | hrīvyavatrāpyavasanair    nirmalair avaguṇṭhitāḥ || 19
saddharmābharaṇaiḥ śubhrair    bhrājiṣṇubhir alaṃkṛtāḥ | niṣāditā mahārheṣu    dhyānasiṃhāsaneṣu ca || 20
kīrṇā bodhyaṅgaku(s)umair    anāsravasugandhibhiḥ | dharmaprītirasair āryair    nītās tṛptiṃ nirāmiṣām || 21
niṣkrīyānādikālīnāt    tṛṣṇādāsyād bahucchalāt | atyantanirapabhraṃśi    nītāḥ putratvam ātmanaḥ || 22
pratyekabodher āyatyām    apare bhājanīkṛtāḥ | abhiṣiktā mahāyānayauvarājye ’pare vare || 23
sarvadharmapadābhijñaḥ    sarvārthapadakovidaḥ | sarvabhāṣāvibhāgajñaḥ    sarvādṛkpratibhānavān || 24
mahākaruṇayā kṛtsnam    āliṅgyeva jagat sthitaḥ | ahaṃ va ity anāthānāṃ    sānāthyam avaghoṣayan || 25
mahākāruṇikaḥ śāstā    dayāvān anukampakaḥ | tatparaś cākilāsī ca    kas tvayāsti samo ’paraḥ || 26
nāthas tvaṃ sarvasatvānāṃ    sāmānyo bhadrabāndhavaḥ | nopaiti nāthavattāṃ tu    janas tenāvasīdati || 27
na nāthakarakān dharmāṃs    tvadanyo veda kaś cana | yān samādāya sānāthyam    antaprāpto ’pi gacchati || 28
bāhyāṅgabalasākalyaṃ    samyak saṃpāditaṃ tvayā | ādhyā(t)m(a)balavaikalyād    bālā vyasanabhāginaḥ || 29
yathā mīmāṃ(sa - - x x x x x v - v x | yathā hīnādhimu)ktitvaṃ baha(vaḥ x v - v x || 30)
( x x x x v - - x    x x x x v - v x | x x x x v - - x    x x x x v - v x || 31)
( x x x x ) tamobhū( x    x x x x v - v x |) apāyamayam e(va x    x x x x v - v x || 32)
( x x x x v - - x    x x x x v )d(.)śikāḥ | utpadyeran ( v .)l loke    tvādṛśā bhadrabāndhavāḥ || 33
parataḥ pratipattiḥ sā    yena te t(r)ivi(dha v x | x x ) mitrārimadhyeṣu    suhṛd evānukampakaḥ || 34
(varṇārhava)r(ṇ)e buddhastotra upakāras(tavo n)āmāṣṭamaḥ pa(ricchedaḥ 8 ||)
tavaivaikasya sakalā pratisaṃstaradharmatā | p(arānu)grahavṛttau tu śeṣaḥ pāllaviko janaḥ || 1
tāvakā ye ’pi dṛśyante    santaḥ saṃgrahavastuṣu | te ’py asākalya( - - x    x x x x v - v x || 2)
(prā)ṇāntikas te bhagavan(n    āmiṣapratisaṃstaraḥ | )vigatācāryamuṣṭiś ca    saddharmapratisaṃ(staraḥ || 3)
( x x x x v - .)āsi    pratisaṃstarakarmaṇaḥ | tavāsi .r. (v - - x    x x x sa)rvasaṃpadām || 4
paropaghā(ta - - x    x x x x v - ja)gat | tvaṃ tu lokavyavasthāt tāṃ    prati( x x v - v x || 5)
( x x x x v - - x    x x x x v - v x | x x x x v - - x    x x x x v - v )kaḥ || 6
pra( x x x v - - x    x x x x v - v x | x x x x v - - x    x x x x v - v x || 7)
( x x x x v - - x    x x x x v - v x | x x x x v - - x    mīlitā)nītarāṇi c(a || 8)
( x x x x v - - x    x x x x v - v x | x x x x v - - x    de)ś(anā)yās tavopamā || 9
k(a)s t(. x x v -)ra syād    aprameyopakāriṇi | parā( x x v - - x)    ya(d)ā sarvāḥ pravṛttayaḥ || 10
na( x x x v - - x    x x x x v - v x | x x x x v - ).r. n te    jagaddhitasukhāvaham || (11)
buddhaniḥśvās(. - - x x x x x v - v x | x x x x v - - x pras)īdati janas (tvayi) || 12
( x x x x v - - x    b)u(d)dh(a)niḥśvāsavījitāḥ | apāsya viṣayān divyān    ( x x x v)inayonmukhā(ḥ || 1)3
( x x x x v - - x    x )ddharmaśravaṇa(ṃ) pra(t)i | .ātas tvam eva ( - tṛ)pta(s)    t(a)rpaya(n) paramārthataḥ || 14
sarve tvām upajīvanti    santo vṛṣṭim iva pra(jāḥ | x x x - )so ’sti yad yad    upajīvyaṃ bhavet tava || 15
( x x x x v ) śraddhātum    a( x x x v - v x | )j(i)ghā(ṃ)suṣv api te nātha    yathārūpo hitāśayaḥ || 1(6)
manorathānām api tā bhūm(īḥ x x v - v x | x x x x v - - )s. śreyaso dviṣatām api || 17
prativetsyanti ye ke cid    upakārarasāgratām | tāvakās te bhaviṣyanti    dharmadāyādabāndhavā(ḥ || 18)1
( x x x x a)mī satvās    tvadgataṃ karuṇāśaya(m |) hra(dam x x v - - x)    vi(śe)yus tava śāsanāt || 19
yasmāt tu nāvagacchanti    sphuṭā māreṇa vairiṇā | tasmād ātma( v - - x    bālās tvacchāsan)ātigāḥ || 20
ciraṃ bata bhaviṣyanti    tvacchās(anaparā)ṃmukhāḥ | mahāprapā(tā)ndhakāraparidāhānubhāvinaḥ || 212
ābhavāgram api spṛṣṭvā    tvaddharmavimukho (janaḥ | ācinoty eva mohāndho    vyasanaprabha(v)ān bhavān || 22
anāgamyāpi tu dhyānaṃ    maulaṃ tvacchāsanānugāḥ | vivarta(yant)y (e)v(a) bh(avān    x x x )v(a)śavartinaḥ || 23
tatpūrvaṃ puṣpaketos te    pāti(tāḥ puṣ)p(a)ketavaḥ | tato mānadhvajās tuṅgāḥ    kleśamārasya pātitāḥ || 24
aprāpyaiva tvayā bodhiṃ    kāmadhātvīśvaro jitaḥ | bodhyānantaryamā(rgeṇa)    jito dhātutr(a)yeśvaraḥ || 25
tvam eveśvara loke ’smin    rathayūthapayūthapaḥ | rathātirathasaṃkhyā tu    kā kleśavijite jane || 26
na tvacchūrataro ’sty anyo    nograsaṃgrāmajin naraḥ | sva(parobha)ya(saṃ)tānād    yo ’jaiṣīr māravāhinīm || 27
varṇārhavarṇe buddhastotre apratikārastavo nāma navamaḥ paricchedaḥ 9 ||
n(. x x x v - - ) ye trayas te netrayor guṇāḥ | sātrayo ’pi trayo lokā na ( x x )nugatā gu( x || 1)
uttaro ’nuttaro lakṣmyā    ( x x x .a)dharo ’dharaḥ | anut(t)arā hy ubhayayor    bhūtabh(autikasaṃpadaḥ || 2)
kasyopary uttaras tiṣṭhet    kasya syād adharo ’dharaḥ | na hy anyo ’nyam ṛte kiṃ cid    anayor mitha( - v x || 3)
aho sujātaṃ maithunyam    aho saṃdhir anuttaraḥ | tavānyonyānurūpo ’yam    oṣṭhayor goṣṭhayoḥ śriyaḥ || 4
kva ceyam a( v - ) lakṣmīr    dīpt(a)tāmra(prabhā)vatoḥ | (kva) bimbaphalasaṃdhyābhraraktotpalarucaḥ śa(vāḥ || 5)
(deśa)nākālacalayor    acañcalapaṭutvayoḥ | īṣadālakṣyamāṇāntardantacandrodayaśriyoḥ || 6
puṣpā(ṇīvāva)kirato(r) varṇān sva(x v - v x | x x x x v - - x) gatimārgopakāriṇo || 7
cāruvispanditaṃ dṛṣṭaṃ    yai(ḥ x x x)dayos tava | taiś cakṣūṃṣi ( v - - x)    teṣāṃ saphalam (- v x)m || 8
naiva muktāvaḍī nātha    na kundakumudāvaḍī | nendupādāvasiktāṅgī    himavacchikharāvaḍī || 9
na vihaṅ(ga v - -)kā    śaratsalilahāsinī | na śaraccandralekh(ā)pi    vya(bhr)āmbaravirājinī || 10
sitaprabhāvadātāṃ te    dānta dantā(va)ḍīm imām | leśāṃśenāpy anuprāptā    dīpābhā bhānubhām (iva) || 11
kiṃ hi vajrāṅkurāvaḍyā    vastv asyāḥ samatāṃ ( v - | dharmā)mṛtarasāsekavāsitāyā viśeṣataḥ || 12
kundendukumudādīnāṃ    śauklyodāharaṇāśrayaḥ | (t)v(a)ddant(a)p(a)ṅktyabhyudayād    adhikārād iva cyutaḥ || 13
asyā hy abhyudayāl loke    sarvadravyāṇy aśeṣataḥ | malinānīva jātāni    śuklāni rucirāṇi ca || 14
prabhūtādharayor yeyam    antarā te nirantarā | śamāvaga(ma)yor madhye    vimuktir iva śobhate || 15
abhibhūtam avekṣyedaṃ    jagad daśa(na)mālayā | (j)itam ity uc(ch)ri(tā daṃṣṭrā)ḥ    pat(ā)kā (iva te ś)r(i)yā || 16
samānuvṛttā daṃṣṭrās te    rucirā niśitāḥ sitāḥ | avanāmyopamāḥ sarvā    jvalantya iva viṣṭhitāḥ || 17
ca(nd)r(a)koṭī kuṭi(lak)ā    yal loke vyaktim āgatā | ajihmarucirāṅgābhis    tad (da)ṃṣṭrābhiḥ kṛtaṃ tava || 18
lekhāvasthasya daṃṣṭrābhiḥ pūrṇasya vadanaśriyā | lalāṭenārdhabimbasya vyāmayā pariveṣiṇaḥ || 19
sarvāḥ sarvāsv avasthās(u)    bhraṃśitā guṇasaṃpadaḥ | munīndracandra candrasya    tvadrūpaguṇasaṃpadā || 20
pradakṣinair ekaruhair    un(m)ukhaiḥ komalāmal(ai)ḥ | s(n)igdhaiḥ sāndre(n)dr(a)nīlābhair    asaṃsaktair ajihmagaiḥ || 21
surāmbhoruhagarbhābham    aṅgaṃ te sugatāṅgajaiḥ | vibhāti khacitaṃ sūkṣmai    ratnakuṇḍa(lakai)r i(va || 22)
yat te puruṣanāgasya nāgāveṇikalakṣaṇam | atyantam anupakliṣṭaṃ yad bāhyābhyantarair malai(ḥ ||) 23
gu( x x x v .)ād yat tad aṅgaṃ te svaṅga saṃga(tam | )śuddhak(. x v - - x x x x x v - v x )m || 24
sarvājāneyamukhyānāṃ    vaṅkṣaṇāntaracāru(tām | )(s)v(a x )ku( x )ś(. - )nt( - )r( x    x x )kramya( v - )sth(i)t(a)m || (2)5
brahmaca( x .)i( .)ā( - x )    saṃsthān(a)sya ca s.( v )nāt | kopīnam api san nātha    yad akopī(na)m e(va) te || 26
k(āru)ṇyāt kāṅkṣatāṃ yat te    nimittāntaraleśataḥ | āviṣkṛtaṃ su( - - x    me)ghacchidrendubimba(vat) || 27
kampayitveva niṣkampya    hrīvyavatrāpyap(a)rvatam | yac cakṣurbuddhiviṣayaṃ    mahākaruṇayā kṛtam || 28
īṣad(. x v - - x    x ) tan mandākinīruhām | kesarāvartacārutvaṃ    yad varāṅgasya te guro || 29
lakṣm(ī)vatpūrṇacandre syād    āvarto yadi saṃsthitaḥ | ( x x x ) te varāṅgasya    pūrayen nopamāpadam || 30
kiṃ hi puṇyaśatodārakarmanirmāṇacāruṇaḥ | tadanyacetanākṣiptaṃ    padavīm anuyāsyati || 31
supraticchannam api sat    svakośāmbarasaṃvaraiḥ | prākāśyam upayātīva    śeṣalakṣaṇasaṃpadā || 32
tad varāṅgaṃ varāṅgasya    śirasāvanatas tava | manasābhiprasannena    vacasā cāpi pūjaye || 33
agrye prasādanīyānām    asecanakadarśane | tvayi cet pratighāto ’sti    dhig andham adhamam tamaḥ || 34
varṇārhavarṇe b(u)ddhastotre śarīraikadeśastavo nāma daśamaḥ paricchedaḥ 10 ||
yathādhātv avatiṣṭhante    satvānām adhimuktayaḥ | mama tāvat prabhūtāyāṃ    prabhūtatara āśayaḥ || 1
śirasā manasā vācā    kaḥ prabhūtāṃ na pūjayet | mātā pravacanasyāsya    yeyam kṛtsnasya ratnasūḥ || 2
anuttarāṇāṃ sarveṣām    anuttarataraiva me | prabhūtā pratibhātīyaṃ    karaṇānāṃ tava prabho || 3
dharmādhikāraprāptatvāj jagatprathitaśāsanā | sarveṣāṃ lakṣaṇānāṃ hi rājñīva dhuri viṣṭhitā || 4
parakāṅkṣāvighātārthaṃ    yā mukhād abhinirhṛtā | śaratsaṃdhyābhralekheva    vaktracandrāvaghāṭinī || 5
kim adbhutataraṃ tasmād    evaṃ pṛthvī satī satī | mukhe daśanasaṃbādhe    yad asaṃbādhaśāyinī || 6
anūnam etat kalyāṇyāḥ    saukumāryamṛdutvayoḥ | aprameyaprabhāvāyāḥ    prabhāvo ’syā bhaviṣyati || 7
dravajāmbūnadākāradīptatāmraprabhāvatī | mukhe jaladanirghoṣe    (v)i(dyunmāl)ā(ṃ) karot(i) te || 8
ādhirājya(m ivākra)mya    śikṣāsauṣṭhavasaṃpadaḥ | svairam āsye carat(i) t(e)    sth(ā)nāntaravilāsinī || 9
iyaṃ tāny anavadyāni    vākpuṣpāṇi pramuñcati | yeṣāṃ saugandhyam āghrāya    puṣpavādīti gīyase || 10
ata eva sravati tan    nikāmamadhuraṃ madhu | yasyāsi jina saurasyān    madhuvādīti viśrutaḥ || 11
atraiva pratibaddhaṃ (ta)d avavādānuśāsanam | yatprabhāvāt prabhāvyante tvādṛśā amṛtapradāḥ || 12
anayā tat kṛtaṃ sādhvyā    svakhedaniravekṣayā | dharmacakraṃ pravarta(x)    yena loke sadevake || 13
a(syāḥ sa) mahimā yena    loko ’yam avabhāsate | subhāṣitaśatākīrṇo    ratnaprakaravān iv(a ||) 14
vidhātr(ī) sarvadharmāṇāṃ    yuktamuktābhilāpinī | k(al)p(a)drumalatevāryā    nānāratnaphalapradā || 15
sarvajñatopagūḍhāyāḥ    pratibhāpratisa(ṃ)vidaḥ | kaḥ prabhūtām ṛte loke    pratibhābhāram udvahet || 16
yān yān eva hi te dharmān    saṃbhūyāsyai prayacchataḥ | tān iyaṃ kusumānīva    granthayaty akilāsinī || 17
satīṃ sarvajñatāṃ kas te    ko mahākaruṇāṃ satīm | kaḥ sato ’nyān guṇān vidyād    yadīyaṃ na prakāśayet || 18
na hi santaḥ prakāśyante    tvādṛśā deśanām ṛte | deśanā ca prabhūtāyāṃ    nyāye siddhir ivāśritā || 19
vakti nānāvidhān dharmān    atti nānāvidhān rasān | v.l. vetti na ca dyaur iva paṅkena    rasarāgeṇa lipyate || 20
tūṣṇīṃbhāvānukūlāpi    vaktum apy akilāsinī | ubhayor dharmayor ekā    sabhāgā visabhāgayoḥ || 21
notkaṇṭhate sthitā tūṣṇīṃ    deśayantī na khidyate | ājāneyatayā sādhvī    sarvatrasamavāhinī || 22
aho gocaracāritvam    aho nyāyaikatānatā | sarvaṃ vaktuṃ ca yac chaktā    dharmam eva ca bhāṣate || 23
bhautikena ca puṇyena    dharmākhyānamayena ca | anuttarābhyāṃ bauddhābhyāṃ    gandhābhyāṃ nityavāsitā || 24
cākṣuṣeṇa ca śubhreṇa    puṇyaślokamayena ca | dvābhyām api prakāśābhyāṃ    varṇābhyāṃ dikṣu viśrutā || 251
dhanyāni tāni cakṣūṃṣi    cakṣuṣmantaś ca te janāḥ | dṛṣṭā sarvānavadyāṅgī    yair iyaṃ nirhṛtā mukhāt || 26
te tu dhanyatamāḥ santo    yair asyā vākyacāturam | śrotrāñjalipuṭaiḥ sākṣāt    pītaṃ dravam ivāmṛtam || 27
varṇān alaṃkarotīva    varṇair maṇḍayatīva gām | ādeyataratāṃ proktā    mukhaṃ gamayatīva te || 28
lokālaṃkārabhūtasya    vaktracandrasya te mune | bhūyo’laṃkārabhūteva    svasauṣṭhavaguṇād iyam || 29
varṇasaṃsthānasauśabdyasaukumāryaprabhāvataḥ | na prabhūtāsamaṃ rūpi    dravyaṃ paśyāmi kiṃ cana || 30
yadi sā rūpiṇī kā cid    asti devī sarasvatī | iyaṃ sarvānavadyāṅgī    prabhūtā sā bhaviṣyati || 31
sarve vairasyam āyānti    dhvanayo divyamānuṣāḥ | prabhūtāyāṃ pravṛttāyām    āhantuṃ dharmadundubhim || 32
tvaṃ vaktā karaṇaṃ cedaṃ    vākyaṃ cedam anuttaraṃ | tryaṅgo ’yam aga(da - x    sarva)k(l)eśaviṣāpahaḥ || 33
varṇārhavarṇe buddhastotre prabhūtastavo nāmaikādaśamaḥ pari(cch)e(daḥ 11 ||)
(na tva)yā sad(ṛ)ś(a)ṃ (kṣe)traṃ    triṣu lo(k)eṣu vidyate | agryas tvaṃ dakṣiṇīyānāṃ    paṅktipāvanapāvanaḥ || 1
na vipākavyavasthāsti    tvayi kārāpak(ā)r(a)yoḥ | aparyantasya nabhasa    āyāmavyāmayor (i)va || 2
te ’pi tā(vad a)vabhraṣṭā ye mādhyasthyaṃ gatās tvayi | aprameyāndhatāmisre kā (ka)thā vyutth(ite jan)e || 3
yathā notkarṣaparyantaṃ tasya    paśyāmi karmaṇaḥ | anuttare dakṣiṇīye    yā s(am)y(a)kpratipat tvayi || 4
tathāpakar(ṣapa)ryanta(ṃ)    tasya nāvai(m)i karmaṇaḥ | t(vayi) mithyāpravṛttir yā    samyakpratipadantage || 5
a(x x)bhraṣṭ(a - - )dāṃ dhig anāryām anityatām | sarvākārabalopete tvayyi api prahṛtaṃ yayā || 6
aho saṃsāradaurā(tmya)m    aho nirvāṇaśāntatā | tvādṛśo ’pi vaśī yatra    ni(gataḥ) karuṇātmakaḥ || 7
nānāgatabhayaṃ noktaṃ    na netrī na pravartitā | na (cata)sraḥ pariṣado    vaiśāradyaṃ na lambhitāḥ || 8
na ma(hākāśyapā)nandapramukhāḥ kṛtabuddhayaḥ | guptaye na samādiṣṭāḥ    kalyāṇasyāsya (- v x || 9)
nimī(lite v - - x    x x x x)kacakṣuṣi | saty āloke ’pi loko ’yaṃ    tamasevāvaguṇṭhitaḥ || 10
kāmaṃ kha(x v - - x    x x su)gata saugatam | ta eva (ce)me satputrāḥ    śaikṣāśaikṣās tvadaurasāḥ || 11
tvadṛte tu jagan nātha    gatam arthāntaraṃ param | prasannagrahatārāṅgaṃ    nabhaḥ śūnyam i(vendu)nā || 1
nivṛttamaṇ(ḍ)ape(yena)    mlāyamānaguṇaujasaḥ | janitavraṇadoṣasya    kalpāntaramatāntaraiḥ || 13
gatā pravacanasyāsya tvadṛte vyuṣṭir anyatām | hṛtanāgasya sarasaḥ śrīr ivāciranāśinī || 14
kasya dīptāsikalpebhyo    bhavebhyo na bhayaṃ bhavet | vicintya parinirvāṇaṃ    buddhānāṃ vaśavartinām || 15
varṇārhavarṇe buddhastotre bhavodvejako nāma dvādaśamaḥ paricchedaḥ samāptaḥ kṛtir ācāryamātṛceṭasya 12 likhitaḥ ||1
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------
----------